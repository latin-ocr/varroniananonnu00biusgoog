13

tractationem Reatinus scriptor certo incubuit, ac si modus ipse
disputandi ad eum peculiariter vergat: legendi quoque sunt
libri eius qui exstant librorumque reliquiae, ut ex cognitis
adfulgeat lux cognoscendis, atque eos auctores partim disca-
mus, quorum opinionibus ac sententiis ille rem suam augebat.

Nam Varroniani libri « de lingua latina > multa quidem ha· “

bent e libris « Antiquitatum rerum humanarum et divinarum »
promanantia et summatim repetita, ut ipse Varro non semel
testatur, v. de L. L. VI. 13 et 18 ed. Mueller, ac de scriptori-
bus quorum sapientia frui auctor maluit bonam fidem faciunt.
Denique conferendi sunt cum Macrobio ceteri scriptores, quum
profani tum ecclesiastici, qui Varronianis thesauris libros suos
magni duxerunt exornare, ut ubi eiusdem doctrinae praebeatur
similitudO, ibi eiusdem auctoris nomen laudetur. Quod si quis
me interroget qua de causa Macrobius Varronis nomen ali- ²
quando reticeat, quamquam eius documenta exponit, non suae
‚tantum vanitatis recordabor, sed et binam hypothesin in me·
dium proferam: vel ipse nesciebat ea Varroniana esse, propterea
quod in eis scriptoribus e quorum paginis haec hauriebat no-
men Reatini fortasse deerat, vel, cum de rebus ageretur quae
olim a Varrone traditae et dein a multis imitatoribus iam
exscriptae demum lapsu temporis veluti communes et pervul-
gatae putabantur, obtinuerat quidem consuetudo vetustioris ma-
gistri qui prior talia docuerat nomen omittendi.

Nullus autem scriptor, Homero ac Vergilio demptiS, tam fre-
quenter a Macrobio in saturnaliorum libris memoratur quam
. Varro.¹ Et merito. Duo namque in hisce libris potissimum elu-
cent: alterum quidem peculiaris naturae ac definitae, alterum
vero generalis et diversae: utrumque tamen inconcinne dige-
stum atque inepte commixtum. Pars illa Vergiliani poematis
curat illustrationem, haec autem nonnullas de humanis et· di-
vinis rebus agit quaestiones: illa venustatem ac veritatem poe-
ticam inquirit, haec historicam et philosophicam veritatemz
prior grammaticum rhetorem et criticum redolet, posterior totius
antiquitatis studiosum. Quod attinet ad Vergiliani poematis
commentarium, Varronis auctoritas oblique tantum ac fortuito
interpellatur, id est cum aliquid sit explicandum a poeta enun-
ciatum, quod profanam vel sacram antiquitatem attingat histo-
rico sensu acceptam. Quoad reliquum vero, si paucissima exci-

¹ Octies et tricies Varro in eis nominatur.

