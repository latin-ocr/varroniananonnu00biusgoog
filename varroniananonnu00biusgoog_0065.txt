 

6-1
usus est. De Cleanthe enim in L. L. V. 9 ita legimus « Non so-
lum ad Aristophanis lucernam, sed etiam ad Cleanthis lucu-
bravi ». De aliis vero in VI. 2 haec dicuntur « Auctor satis
mihi Chrysippus et Antipater, et illi in quibUS, si non tantum
acuminis at plus litterarum, in quo est Aristophanes et Apol-
lodorus ». Physicos denique saepius meminit, et qui hoc nomine
intelligendi sunt docet in X. 55 sic dicens « Itaque et hi, qui
da omni natura disputant atque ideo vocantur Physici, tamen
ex his ab universa natura profecti, retro quae essent principia
mundi, ostenderunt ».

Igitur si haec indicia aliquid pretii habent, hariolari quidem
non videbor, cum Varronianam doctrinam de Apolline ac Libero
ex indicatis Macrobii locis probabiliter instaurari posse adfir-
mem. At res maiorem curam postulat magisque idoneam dispu-
tationem, quam quae ab hac scriptiuncula potest exhiberi.

