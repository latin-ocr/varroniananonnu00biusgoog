7

num libris novem maxima ex parte derivare cogitaverit, eam
adhibuit industriam, ne maiorem dicam, quam in subripiendis
Auli locis constanter· servavit. Cumque sibi proposuerit ple-
rasque et graviores quaestiones non sine quadam cautione sibi
tamquam suas vindicare, singula problemata quorum solutio-
nem egregius Chaeronensis tam diligenter temptavit prope, si
fas est dicere, depopulatus est, varios locos hic inde captans-
quibus adsuitur unumquodque ex capitibus eius libri septimi.
Notatum volo tamen quod neque hic Gellium suum praetermi-
sit omninO, uti a praepositis aequationibus evidenter innuitur.
Nam, ut sileam de eis quae in Platonem et pro Platone in de-
cimo quinto capite disseruntur e Gellii libro XVII cap. 11 ad
litteram exscripta amne ab hoc e Symposiacon VII quaest. 1.·
aperte ac dato nomine derivata, pluries utique consuetam ra-
pinam in. parva tamen quantitate aggressus est; uti perspici-
tur in cap. 12. 24, ubi disputatur « cur aqua quae obsita glo-
bis nivium perducitur ad nivalem rigorem minus in potu noxia
est, quam ex ipsa nive aqua resoluta », et infra ad n. 28, ubi
quaestio agitatur « cur vina aut numquam aut rarenter con-
gelascant ceteris ex magna parte humoribus nimietate frigoris
cogi solitis »ς quae omnia in Aulo inveniuntur 1. XIX. 5, ubi
quaeritur « quod nivis aqua potui pessima sit » et l. XVII. 8,
in quo disceptatur « cur oleum saepe et facile, vina rarius
congelascant, acetum haud fere unquam, et quod aquae fiu-
viorum fontiumque durentur, mare gelu non duretur ». Ita in
cap. 13. 7, in quo investigatur « cur sibi communis adsensus
anulum in digito qui minimo vicinus est, quem etiam medici-
nalem vocant et manu praecipue sinistra gestandum esse per-
suasit », ea retractantur quae Gellius refert in 1. X. 10 hac
inscriptione « cur Graeci et Romani annu-lum in eo digito ge-
staverunt, qui est in manu sinistra minimo proximus ›>. Deni-
que comparare non dubitem quae leguntur in cap. 11, ubi quae-
ritur « cur ii quos pudeat aut qui gaudent rubescant, et
metuentes pallor invadit», cum iis quae insunt in Gellii lib. XIX.
cap. 6 sub hoc titulo « quod pudor sanguinem ab extra diffun-
dit, timor vero contrahit »ς necnon et quae patent in cap. 14 his
verbis proposita « cur in aqua simulacra maiora veris viden-
tur > cum iis quae partim habet Gellius in 1. V. 16 sic notata
« de vi oculorum atque videndi rationibus ιι, e Plutarcho ta-
men hausta in IV de placitis Philosophorum cap. 13, ubi agitur
περὶ ὁράσεως καὶπῶς ορῦμεν.

