12

quaestione perferri poterat, in tot vero rebus, quot apud Ma-
crobium declarandae proponuntur, valde iniquus procul dubio
fuisset huiusque naturae parum aptus.¹ Quaedam igitur ab un0‚
quaedam vero ab alio ex appositis scriptoribuS, ut materia
postulabat, mutuatus more solito, non pauca etiam Varroniana
congessisse inventus est ceterorum sententiis plus minusve ad·
mixta.

Praeterea eos scriptores seu Graecos seu RomanOS, qui ante
Varronem aut eadem aetate vixerunt qua ipse deque iisdem
rebus tractavere, si in Macrobianis pagellis coniunctim et qua-
dam serie cernimus dispositOS, extremum locum Varrone occu-
pante, a veritate quidem saepius a magna quandoquidem pro-
babilitate abludere non dicendi erimuS‚ cum et illos ab ipsomet
Reatino in opere suo fuisse opportune citatos asseramus, Nam
et ei mos erat, cum aliquam disputationem susciperet, diversas
diversorum scriptorum seu veterum seu aequalium opiniones
oggerere antequam suam proferret, uti est animadvertere in
libris eius qui supersunt necnon in deperditorum fragmentis.
Novimus autem ex alia parte, ut supra dixi cum de Gellianis
locis tetigi a Macrobio usurpatis, hunc solitum fuisse non modo
alienas opes invadere, verum etiam sententias quae in ipso
loco sibi vindicato aliis auctoribus nominatim adscribantur
nunc tacitum nunc nomina proferentem, at semper tamquam
inventionem suam, non sine quadam ambitione ita cumulare,
ut qui primus eas investigaverit et in proprium librum rede- ,
gerit non semper dignosci possit.

Nec quoties Varroniana doctrina utitur, toties auctoris no-
men patefacit. Si enim diligente animo saturnaliorum libros
perpendimus, multa quidem nobis occurrent, quae probe ut Var-
roniana deprehenduntur. Ad hoc autem dispiciendum aliquas
cautiones oportet adhibere: ante omnia exploranda est accu-
rate rerum disputatarum natura, si forte ex eis sint in quarum

¹ Huius ingenii natura ex aliquibus sententiis in praefatione ad Eustachium
filium expressis, ut ego arbitror, dignosci potest. Ait enim. « Nos quoque
quicquid diversa lectione quaesivimus committemus stilo, ut in ordinem eodem.
digerente coalescat ὴ. Et infra « Ex omnibus colligamus unde unum fiat ex
*sunnibuffi sicut unus numerus fit e singulis, » Quae verba mihi videntur
aperte testari aliquem ordinem non ab auctoris industria et consilio expec-
tandum esse, sed ab ipsa rerum confusarum indigesta congerie: stilus, id est
wari-atio et multitudo rerum, varietatis unitatem, quam ille nullo modo nisus
cst comparare, in legentium animo per seipsum nanciscetur. At hoc profecto
fiatis ignaviae ostendit.

